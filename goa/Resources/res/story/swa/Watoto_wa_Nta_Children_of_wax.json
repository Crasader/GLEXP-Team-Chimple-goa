{
  "0": "Watoto wa Nta\n",
  "1":"Hapo zamani za kale, kulikuwa na familia moja yenye furaha. \n",
  "2":"Waliishi kwa amani. \nHeri, Amani na Musa waliwasaidia wazazi nyumbani na shambani. \n",
  "3":"Wazazi wao hawakuwaruhusu waende karibu na moto, wala kukaa juani. \n",
  "4":"Heri, Amani na Musa walifanya kazi zao zote usiku. \n",
  "5":"Hii ni kwa sababu watoto hao waliumbwa kwa nta. \n",
  "6":"Musa alitamani kwenda nje wakati wa mchana. \n",
  "7":"Siku moja tamaa ilimzidi. \nNduguze, Heri na Amani, walimwonya asiende juani lakini, hakuwasikiza. \n",
  "8":"Joto lilipokuwa kali, Musa aliyeyuka. \n",
  "9":"Heri na Amani walihuzunika walipomwona Musa akiyeyuka. \n",
  "10":"Heri na Amani waliichukua nta iliyoyeyuka wakamtengeneza ndege. \n",
  "11":"Kisha walimweka ndege huyo juu ya mlima mrefu. \n",
  "12":"Jua lilipochomoza, ndege huyo alipeperuka akiimba kwa furaha. \n",
  "copyright": "You are free to download, copy, translate or adapt this story and use the illustrations as long as you attribute in the following way:\nWatoto wa Nta\nAuthor\nSouthern African Folktale\nTranslation\nMutugi Kamundi\nIllustration\nWiehan de Jager\nLevel\nFirst sentences\nLanguage\nKiswahili\nÂ© African Storybook Initiative 2014\nCreative Commons: Attribution 3.0\nSource\nwww.africanstorybook.org\n"
}