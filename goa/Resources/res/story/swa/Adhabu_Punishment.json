{
  "0": "Adhabu\n",
  "1":"Siku moja mamangu alinunua matunda aina tofauti. \n",
  "2":"Mimi na ndugu zangu tulijiuliza, \"Mama atatugawia wakati gani?\"\n",
  "3":"Baadaye, kakangu, Rahim, alijificha na kuyala matunda yote!\n",
  "4":"Mimi na ndugu yangu tulipogundua, tulisema kwa hasira, “Rahim ni mtukutu na mchoyo. Lazima aadhibiwe.”\n",
  "5":"Mama alikasirika sana alipogundua kwamba matunda yote yalikuwa yameliwa. \n",
  "6":"Mimi na ndugu yangu tulimwangalia Rahim kwa ukali. \n",
  "7":"Mimi nilimwuliza mama, \"Utamwadhibu Rahim?\"\n",
  "8":"Baadaye, Rahim alipata adhabu asiyoitarajia. \n",
  "9":"Hakuweza kutulia!\n",
  "10":"Mama alipomwuuliza alijibu kwa sauti ya chini, “Naumwa na tumbo.”\n",
  "11":"Sote tuliona kwamba hiyo ilikuwa adhabu mbaya kuliko kama Rahim angechapwa na mama. \n",
  "12":"Alipopata nafuu, Rahim alituomba msamaha. \nAliahidi kuwa hangeiba tena. \n",
  "copyright": "You are free to download, copy, translate or adapt this story and use the illustrations as long as you attribute in the following way:\nAdhabu\nAuthor\nAdelheid Marie Bwire\nIllustration\nMelany Pietersen\nLevel\nFirst sentences\nLanguage\nKiswahili\n© African Storybook Initiative and Molteno Institute 2014\nCreative Commons: Attribution 3.0\nSource\nwww.africanstorybook.org\n"
}