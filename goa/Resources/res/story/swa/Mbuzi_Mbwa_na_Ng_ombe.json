{
  "0": "Mbuzi, Mbwa na Ng’ombe\n",
  "1":"Mbuzi, Mbwa na Ng’ombe walikuwa marafiki wakubwa.\nSiku moja walisafiri kwa teksi.\n",
  "2":"Walipofika mwisho wa safari yao, dereva aliwauliza walipe nauli zao.\nNg’ombe akalipa.\n",
  "3":"Mbwa hakuwa na kiasi kamili cha pesa, akalipa zaidi kidogo.\n",
  "4":"Dereva alipokuwa akimrudhishia Mbwa baki ya pesa zake, Mbuzi alitoroka bila kulipa chochote.\n",
  "5":"Dereva alikasirika sana.\nAkaondosha gari bila kumrudishia Mbwa baki ya pesa zake.\n",
  "6":"Hiyo ndiyo sababu, siku zote, Mbwa hulikimbilia gari kwa nia ya kumpata dereva arudishiwe baki ya pesa zake.\n",
  "7":"Mbuzi, anapousikia mlio wa gari, hutoroka.\nYeye huogopa kushikwa kwa kukosa kulipa nauli.\n",
  "8":"Ng’ombe huwa hashughuliki gari linapokuja.\nYeye huchukuwa muda kuvuka  barabara kwa sababu alilipa nauli yake kamili!\n",
  "copyright": "You are free to download, copy, translate or adapt this story and use the illustrations as long as you attribute in the following way:\nMbuzi, Mbwa na Ng’ombe\nAuthor\nFabian Wakholi\nTranslation\nBrigid Simiyu\nIllustration\nMarleen Visser\nLevel\nFirst sentences\nLanguage\nKiswahili\n© African Storybook Initiative 2014\nCreative Commons: Attribution 3.0\nSource\nwww.africanstorybook.org\n"
}