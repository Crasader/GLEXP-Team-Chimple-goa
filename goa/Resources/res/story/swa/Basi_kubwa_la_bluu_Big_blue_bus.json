{
  "0": "Basi kubwa la bluu\n",
  "1":"Kulikuwa na basi moja tu katika kijiji cha Ebei. \nLilikuwa basi kubwa lenye rangi ya bluu. \nLilinguruma sana. \n",
  "2":"Siku moja mamake Ebei alisema, \"Kesho tutaenda mjini kununua sare yako ya shule.\"\n",
  "3":"Ebei alifurahi sana. \nKumbe atasafiri katika lile basi kubwa la bluu!\nUsiku huo hakuweza kulala vizuri. \n",
  "4":"Mamake alipoenda kumuamsha, Ebei alikuwa tayari amevaa. \n",
  "5":"Ebei na mamake walienda kwenye kituo cha basi. \nWalisubiri lile basi kubwa la bluu. \nBasi halikufika. \n",
  "6":"Watu wengine walifika kwenye kituo cha basi. \nWote walilalamika kuwa basi lilichelewa. \nMmoja aliuliza, \"Basi limetuacha?\"\n",
  "7":"Ebei alijawa na wasiswasi. \n\"Tusipokwenda mjini, sitapata sare yangu ya shule.\" Aliwaza. \n",
  "8":"Baadhi yao walikata tamaa wakarudi nyumbani. \nLakini Ebei alilia akakataa kurudi. \n\"Tutasubiri zaidi.\" Mamake alimtuliza. \n",
  "9":"Ghafla, walisikia mngurumo. \nWakaona vumbi hewani. \nBasi lilikuwa linakuja kwa kasi. \n",
  "10":"Basi halikuwa la bluu wala halikuwa kubwa. \nBasi lile lilikuwa dogo na jekundu. \nWaliosubiri waliliangalia tu na hawakuingia ndani. \n",
  "11":"Dereva aliwaita, “Ingieni! Ingieni! Tumechelewa sana leo.\"\n",
  "12":"Ebei na mamake walikuwa wa kwanza kuingia. \nMara wote waliingia ndani ya basi lile dogo jekundu. \n",
  "13":"Ebei alichungulia dirishani. \nAliwaona watu wengi zaidi wakiingia ndani ya basi. \n",
  "14":"Mara basi likaondoka. \nEbei aliwaona watu wengine wakikimbia kulifikia basi. \nWalikuwa tayari wamechelewa. \n",
  "15":"Mamake Ebei alimuuliza dereva, “Liko wapi basi kubwa la bluu?\"\nDereva alimjibu, \"Samahani mama, basi la bluu liliharibika. Linatengenezwa.  Kesho litakuja.\"\n",
  "16":"Ebei hakujali rangi wala ukubwa wa basi. \nAlifurahi kuwa basi lile lilikuwa linawapeleka mjini. \nHatimaye, atanunuliwa sare ya shule. \n",
  "copyright": "You are free to download, copy, translate or adapt this story and use the illustrations as long as you attribute in the following way:\nBasi kubwa la bluu\nAuthor\nMecelin Kakoro\nTranslation\nBrigid Simiyu\nIllustration\nMango Tree\nLevel\nFirst sentences\nLanguage\nKiswahili\n© African Storybook Initiative 2015\nCreative Commons: Attribution 4.0\nSource\nwww.africanstorybook.org\n"
}