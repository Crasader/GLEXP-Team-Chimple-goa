{
  "0": "Usiku unaingia kijijini\n",
  "1":"Opio aliishi katika kijiji kisichokuwa na majira ya usiku. \nWatu walipochoka, walilala na walifanya kazi walipoamka. \n",
  "2":"Siku moja Opio na mbwa wake walienda kuwinda. \nMbwa walipomfukuza paa, Opio aliwafuata na mwishoni, hakuwaona tena. \n",
  "3":"Opia alikimbia mpaka akachoka. \nAlipokaribishwa na mtu mmoja, alipewa pombe akanywa. \n",
  "4":"Alipoamka, hakuweza kuona. \nAlimlalamikia mwenye nyumba, \"Ulinywesha nini? Mbona sioni tena?\"\n",
  "5":"Mwenye nyumba alimwambia Opio, “Sasa ni usiku. Hujui usiku?\nOpio aliuliza maswali mengi kuhusu usiku na mchana. \n",
  "6":"Asubuhi iliyofuata, Opio alielezwa jinsi ya kupeleka usiku katika kijiji chake. \nAliambiwa atembea kuelekea kwao bila kuangalia nyuma. \n",
  "7":"Usiku huo Opio alisafiri kwenda kijijini kwao akifuatwa na giza. \nHakuangalia nyuma. \n",
  "8":"Wanakijiji waliogopa wakamwuliza, “Opio, ni nini hiki cheusi kilichokufuata?”\nOpio aliwaeleza, “Hili ni giza la usiku. Mwangaza huwa mchana.”\n",
  "9":"Opio aliendelea kuwaeleza, “Tutafanya kazi mchana na kupumzika usiku.”\n",
  "10":"Na hivyo ndivyo usiku ulivyoingia kijijini kwa kina Opio. \n",
  "copyright": "You are free to download, copy, translate or adapt this story and use the illustrations as long as you attribute in the following way:\nUsiku unaingia kijijini\nAuthor\nRobert Ekuka\nTranslation\nUrsula Nafula\nIllustration\nWiehan de Jager\nLevel\nFirst sentences\nLanguage\nKiswahili\n© African Storybook Initiative 2014\nCreative Commons: Attribution 3.0\nSource\nwww.africanstorybook.org\n"
}