{
  "0": "Sungura mjanja\n",
  "1":"Siku moja Sungura alienda kutafuta chakula. Njiani, alikutana na Ndovu aliyebeba asali mgongoni. Sungura alimwambia Ndovu, “Tafadhali nibebe. Mimi ni mnyonge.”\n",
  "2":"Ndovu alikubali Sungura akadakia mgongo wake. Mara moja, Sungura alianza kula asali ya Ndovu!\n",
  "3":"Asali ilidondoka kwenye mgongo wa Ndovu.  Ndovu alipouliza, Sungura alisema ni maji kutoka kwenye kidonda chake.\n",
  "4":"Waliufikia mto na kumkuta nyati mkubwa akinywa maji.\n",
  "5":"Sungura alitaka kujua kati ya Ndovu na Nyati, ni nani aliyekuwa na nguvu kumshinda mwingine.\n",
  "6":"Walianza kubishana. Ndovu alisema yeye ndiye mwenye nguvu zaidi naye Nyati akasema ni yeye.\n",
  "7":"Sungura alisema kuwa alijua jinsi ya kutambua aliyekuwa na nguvu zaidi. Aliwaambia wamsubiri.\n",
  "8":"Sungura alirejea na kamba ndefu. Alimfunga Ndovu kiunoni na kumwelekeza mbali na mto.\n",
  "9":"Sungura alimfunga Nyati kiunoni na kumuacha pale karibu na mto.\n",
  "10":"Sungura alijificha mtini akasema, “Tayari! Moja, mbili, tatu! Vuta sasa!”\n",
  "11":"Nyati na Ndovu walivutana. Ndovu alimvuta Nyati naye Nyati alimvuta Ndovu.\n",
  "12":"Nyati na Ndovu walivutana lakini, hakuna aliyeshinda.\n",
  "13":"Sungura aliendelea kula asali ya Ndovu kule mtini.\n",
  "14":"Baada ya kumaliza kula asali, aliikatia kamba karibu sana na Nyati.\n",
  "15":"Ndovu aliangukia mti kwa kishindo.\n",
  "16":"Sungura alimshangilia Nyati akisema kwamba yeye ndiye mwenye nguvu zaidi.\n",
  "copyright": "You are free to download, copy, translate or adapt this story and use the illustrations as long as you attribute in the following way:\nSungura mjanja\nAuthor\nDan Kaasha\nTranslation\nOlenkotila Primary School Teachers Kajiado\nIllustration\nAbraham Muzee\nLevel\nFirst sentences\nLanguage\nKiswahili\n© African Storybook Initiative 2016\nCreative Commons: Attribution 4.0\nSource\nwww.africanstorybook.org\n"
}