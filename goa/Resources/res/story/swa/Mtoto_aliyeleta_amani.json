{
  "0": "Mtoto aliyeleta amani\n",
  "1":"Siku moja, Akadeli alimbeba mtoto wake akaenda msituni kuchuma matunda.\n",
  "2":"Alipata mti uliojaa matunda mabivu.\n",
  "3":"Akadeli alimlaza mtoto wake chini akapanda mti.\n",
  "4":"Jasusi mmoja kutoka kijiji jirani alipitia pale akamwona mtoto.\nKwa mshangao, akajiuliza, \"Mamake mtoto huyu yuko wapi?\"\n",
  "5":"Jasusi yule alipochutama, sauti ya mikufu aliyoivaa shingoni mwake, ilimwamsha mtoto.\n",
  "6":"Alimwacha mtoto aichezee mikufu hiyo.\nMtoto alicheza na kucheka.\n",
  "7":"Akadeli alitazama chini aone kilichomchekesha mtoto.\nAkamwona jasusi amechutama karibu na mtoto wake.\n",
  "8":"Hofu ilimwandama, akauangusha mfuko wake uliojaa matunda.\n",
  "9":"Jasusi yule alitazama juu akasema, \"Usiogope.  Ninacheza tu na mtoto wako mrembo.\"\n",
  "10":"Pole pole, Akadeli akashuka kutoka mtini.\n",
  "11":"Jasusi alimpa mtoto mkufu mmoja, akisema,\n\"Hii ni zawadi yako.\"\n",
  "12":"Akamwambia Akadeli, \"Mchukue mtoto na mkoba wako uende nyumbani.  Mwambie mume wako ahamie kwenye amani zaidi.  Mtoto wako amenifanya nibadili nia.\"\n",
  "copyright": "You are free to download, copy, translate or adapt this story and use the illustrations as long as you attribute in the following way:\nMtoto aliyeleta amani\nAuthor\nJohn Nga'sike\nTranslation\nTranslators without Borders, Pete Mhunzi\nIllustration\nJacob Kono\nLevel\nFirst sentences\nLanguage\nKiswahili\nÂ© African Storybook Initiative 2015\nCreative Commons: Attribution 4.0\nSource\nwww.africanstorybook.org\n"
}