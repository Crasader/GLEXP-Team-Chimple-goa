{
  "0": "Barua kwa mama\n",
  "1":"Mama aliziweka nguo zake katika begi ndogo. \n",
  "2":"Alinikumbatia akasema, “Kwa heri kwa sasa.”\n",
  "3":"“Mama unaenda wapi?” Nilimwuliza. \n",
  "4":"Nilianza kulia nikitaka kumfuata. Hata hivyo, baba alinibeba na kunituliza. \n",
  "5":"Baba alisema, “Mamako anaenda hospitalini kujifungua mtoto.”\n",
  "6":"Niliposikia 'mtoto' sikulia tena. Nilimwuliza, “Kwa nini aende hospitalini?”\n",
  "7":"Baba alinijibu, “Nitakueleza kwa nini anaenda kumpata mtoto hospitalini.”\n",
  "8":"Nilisikiliza kwa makini aliponielezea ingawa sikuelewa.Alipomaliza kunielezea, nilimuuliza tena, \"Je, ataendelea kunipenda hata baada ya kurudi na mtoto mwingine?\"",
  "9":"Babangu alisema, “Tutakupenda\nwakati wote.”\n",
  "10":"“Ninaweza kumwandikia barua akiwa huko?\" Nilimuuliza baba. \n",
  "11":"Jioni hiyo, nilianza kumtungia mama barua. \n",
  "12":"Nilichukuwa karatasi na kuanza kuandika…\n",
  "13":"“Mama, mama! Baba alisema kwamba umeenda kumleta mtoto mwingine…\n",
  "14":"…Tafadhali, fanya haraka urudi nyumbani…\n",
  "15":"…Ningependa umlete mtoto msichana. Nitacheza naye akiwa mkubwa…\n",
  "16":"…Unaweza kuwaleta wawili. Mmoja atakuwa wangu…\n",
  "17":"…Ninakusubiri hapa nyumbani.”\n",
  "18":"Niliikunja barua yangu ili baba ampelekee mama. \nNilipoamka asubuhi, barua haikuwepo. \n",
  "copyright": "You are free to download, copy, translate or adapt this story and use the illustrations as long as you attribute in the following way:\nBarua kwa mama\nAuthor\nUrsula Nafula\nTranslation\nUrsula Nafula\nIllustration\nCatherine Groenewald\nLevel\nFirst words\nLanguage\nKiswahili\n© African Storybook Initiative 2014\nCreative Commons: Attribution 4.0\nSource\nwww.africanstorybook.org\n"
}