{
  "0": "Vayu, Upepo\n",
  "1":"Kila ninapomaliza kuoga kwa maji moto...\nMwili wangu huwa majimaji na kuhisi baridi.\nNinajua anayesababisha mwili kuhisi baridi.\nVayu, upepo!\n",
  "2":"Kwenye kikombe kuna maziwa moto sana...\nBaada ya muda, maziwa yanapoa.\nNinajua anayesababisha jambo hili kutendeka.\nVayu, upepo!\n",
  "3":"Pazia za dirisha zinapapatika pole pole zikinigusa uso...\nNi nani husababisha jambo hili kutendeka?\nVayu, upepo!\n",
  "4":"Ninaona radi.\nMawingu meusi yananikaribia.\nNinajua anayesababisha jambo hili kutendeka.\nVayu, upepo!\n",
  "5":"Matawi yanayumbayumba na majani yanapepea.\nMaua yanadondoka kutoka mtini.\nNinajua anayesababisha haya yote.\nVayu, upepo!\n",
  "6":"Tunapocheza nje, tunanukia pipi\nanazotayarisha mama.\nNinajua anayesababisha hili kutendeka.\nVayu, upepo!\n",
  "7":"Bilauri iliyokuwa dirishani,\nimeanguka na kuvunjika.\nNashukuru Mungu haikuniangukia.\nNinajua aliyesababisha ukatili huu.\nBila shaka ni Vayu, upepo!\n",
  "8":"Firimbi imepulizwa.\nGari la moshi linafika kituoni.\nSiwezi kuliona, lakini nausikia mngurumo wake.\nNinajua aliyesababisha haya.\nVayu, upepo!\n",
  "9":"Haonekani.\nHasikiki.\nHufanya kazi zote kisirisiri.\nAnaweza kuwa ni nani?\nMimi ninamjua!\nVayu, upepo!\n",
  "copyright": "You are free to download, copy, translate or adapt this story and use the illustrations as long as you attribute in the following way:\nVayu, Upepo\nAuthor\nMadhuri Pai, Rohini Nilekani\nTranslation\nBrigid Simiyu\nIllustration\nRijuta Ghate\nLevel\nFirst words\nLanguage\nKiswahili\n© Pratham Books 2014\nCreative Commons: Attribution 3.0\nSource\nwww.africanstorybook.org\nOriginal source\nwww.prathambooks.org\n"
}