{
  "0": "Kima apoteza mkia wake\n",
  "1":"Sungura alikuwa rafiki mkubwa wa Kima. \nWalishiriki mambo mengi pamoja. \n",
  "2":"Siku moja Sungura alisema, \"Hebu twende matembezi tukatafute chakula.\"\nKima alikubali bila kujua yaliyomsubiri!\n",
  "3":"Walienda katika shamba la wenyewe na kuanza kula mahindi. \nSungura alikuwa na njama ya kumtendea Kima uovu. \n",
  "4":"Sungura alimwonea Kima wivu kwa kuwa na mkia mrefu. \nAlikuwa amezungumza na wenye shamba. \n\"Kima atakuja kula mahindi yenu leo. Mfunze adabu!\"\n",
  "5":"Walipokuwa wakila mahindi, Sungura alijificha na kupiga kelele akisema, \"Mwizi! Mwizi!\nMahindi yenu yanaliwa yote!\"\nKisha akatoroka na kwenda zake. \nKima hakujua lililokuwa likiendelea. \n",
  "6":"Ghafla, wenyewe walifika na kumpata Kima akijaribu kutoroka. \nHata hivyo, mkia wake mrefu ulimzuia kwenda haraka. \n",
  "7":"Walimfuata wakipiga kelele,\n\"Simama! Simama!\nUmetumalizia mahindi yetu.\"\n",
  "8":"Walimshika na kuanza kumpiga. \nKima alijaribu kuponyoka na kutoroka tena lakini hakuweza. \n",
  "9":"Kima hakuweza kuvumilia kichapo. Aliwasihi waache kumchapa ili awaeleze mambo yalivyokuwa. \n\"Nilikuwa na rafiki yangu Sungura. Ni yeye aliyenialika,\"\nalilia. \n",
  "10":"Hata hivyo, wenyewe hawakumsikiza. \nMmoja alitoa panga na kusema,\n\"Leo ni leo! Utashika adabu!\"\nAliukata mkia wake. \nSungura alishuhudia kila kitu kutoka alikojificha. \n",
  "11":"Wenye shamba waliondoka na kwenda zao. \nKima alipokimbilia usalama wake, Sungura aliuchukuwa mkia wa Kima na kwenda kuupika. \n\"Nitamwalika Kima kwa chakula cha mchana,\" alitabasamu. \n",
  "12":"Baada ya mlo, Kima alisema, \"Asante rafiki yangu kwa kuandaa chakula kitamu.\"\nSungura alimwuliza Kima ikiwa alijua alichokula.  Bila kujua, Kima alijibu,\"La, sijui!\"\n",
  "13":"Sungura alisema, \"Hicho kitoweo kitamu ulichokula, ni mkia wako.\"\nBaada ya kusema hivyo, alitoroka. \nNa kutoka siku hiyo\nwalikuwa maadui!\n",
  "copyright": "You are free to download, copy, translate or adapt this story and use the illustrations as long as you attribute in the following way:\nKima apoteza mkia wake\nAuthor\nMozambican folktale\nAdaptation\nUrsula Nafula\nIllustration\nHorácio José Cossa\nLevel\nFirst paragraphs\nLanguage\nKiswahili\n© Mozambican Writers 2014\nCreative Commons: Attribution 3.0\nSource\nwww.africanstorybook.org\n"
}