{
  "0": "Ah! Mpira!\n",
  "1":"Mimi ninapenda kucheza na rafiki yangu Chuma. \n",
  "2":"Mimi na Chuma tunapendana sana. \nTukitumwa, tunaenda pamoja. \n",
  "3":"Siku moja nilitumwa na bibi dukani nikanunue chumvi na mafuta. \nNilienda na Chuma. \n",
  "4":"Tukiwa njiani, tuliwaona watoto wenzetu wakicheza mpira wa miguu. \n",
  "5":"Mimi nilitamani sana kucheza mpira huo. \nNilisema, “Ah! Mpira!”\n",
  "6":"Nilimwambia Chuma, “Twende tuwaombe kucheza nao mpira.  Mimi hupenda mpira wa miguu.”\n",
  "7":"Chuma alinijibu, “Twende kwanza dukani, halafu turudi kucheza.”\n",
  "8":"Lakini nilimwambia Chuma, “Tucheze kwanza wewe! Tukienda nyumbani bibi hataturuhusu.”\n",
  "9":"Tulikubaliwa na wenzetu tukacheza mpira. \nNilikuwa golikipa. \n",
  "10":"Nilijitahidi kudaka mpira. \nWenzangu hawakuweza kufunga goli hata moja. \n",
  "11":"Uwanja tuliochezea ulikuwa na mchanga mwingi. \nMagoli yake yalikuwa mawe makubwa. \n",
  "12":"Baada ya mchezo, tuliondoka kwenda dukani, lakini hatukuwa na pesa.  Nilianza kulia. \nChuma alinikemea, “Acha kulia. Ni wewe ulitaka tucheze kabla ya kwenda dukani.”\n",
  "13":"Tulirudi nyumbani bila chumvi wala mafuta. \nTulikuwa tumechafuka kweli kweli. \n",
  "14":"Tulimkuta bibi amekasirika mno. \nAlituuliza, “Mmekuwa wapi muda huu wote?”\n",
  "15":"Alipogundua kuwa tulipoteza hela, alisema, “Nawasamehe leo, lakini, msirudie tena kucheza bila ruhusa.”\n",
  "16":"Tulienda haraka kuwalisha kuku na bata. \nBaadaye, tulioga na kuwa wasafi. \n",
  "copyright": "You are free to download, copy, translate or adapt this story and use the illustrations as long as you attribute in the following way:\nAh! Mpira!\nAuthor\nStella Kihweo\nIllustration\nOnesmus Kakungi\nLevel\nFirst sentences\nLanguage\nKiswahili\n© African Storybook Initiative 2015\nCreative Commons: Attribution 4.0\nSource\nwww.africanstorybook.org\n"
}