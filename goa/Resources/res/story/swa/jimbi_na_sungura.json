{
  "0": "Jimbi na Sungura\n",
  "1":"Hapo zamani za kale, kulikuwa na Jimbi na Sungura.\nWalikuwa marafiki sana.\n",
  "2":"Siku moja, Sungura alimtembelea Jimbi na familia yake usiku.\nWalifurahia kula chajio pamoja.\n",
  "3":"Wakati wa kulala ulifika. Sungura alitambua kwamba vichwa vya Jimbi na familia yake vilifichwa walipolala.\n",
  "4":"Jimbi na familia yake walilala fofofo, lakini Sungura hakulala usiku kucha.\n",
  "5":"Asubuhi walipoamka, Sungura alitaka kujua siri hiyo.\nAkauliza, \"Ninyi huviweka wapi vichwa vyenu mnapolala?\"\n",
  "6":"Jimbi akitaka kumchezea shere Sungura, alijibu, \"Rafiki yangu, wakati wa kulala, sisi ndege hukata vichwa vyetu ili tulale vyema kabisa.\"\n",
  "7":"\"Asubuhi tuamkapo, sisi huvirejesha vichwa vyetu mwilini.\" Jimbi aliendelea kueleza.\n",
  "8":"Sungura aliporudi nyumbani, aliwaelezea familia yake siri hiyo ya kuku. Sungura waliamua kuijaribu siri hiyo wao wenyewe!\nHebu fikiria, ni nini kilichotokea?\n",
  "copyright": "You are free to download, copy, translate or adapt this story and use the illustrations as long as you attribute in the following way:\nJimbi na Sungura\nAuthor\nGeoffrey Thiiru\nTranslation\nUrsula Nafula\nIllustration\nDuane Arthur\nLevel\nFirst paragraphs\nLanguage\nKiswahili\n© African Storybook Initiative 2015\nCreative Commons: Attribution 4.0\nSource\nwww.africanstorybook.org\n"
}