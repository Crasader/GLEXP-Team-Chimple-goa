{
  "0": "Siku ambayo Jua lilipotea\n",
  "1":"Mama Jua alimtembelea dadake Mwezi.\n\"Nitarejea karibuni,\"\nJua aliyaambia Mawingu.\n",
  "2":"Mama Jua alipoondoka, Milima ilihuzunika.\n",
  "3":"Upepo uliitingiza Miti. Miti ilikasirika. Iliiangusha majani yake kila mahali.\n",
  "4":"Anga lilianza kulalamika.\nLilibadilika na kuwa rangi ya kijivu.\n",
  "5":"Mawingu yalihuzunika yalipoona mambo haya yote. Yalilia machozi mengi.\n",
  "6":"Ulimwengu mzima ukaanza kuzama majini.\n",
  "7":"Wakati huo, Mama Jua alimbusu dadake Mwezi. Alimuaga tayari kurejea.\n",
  "8":"Anga lilimfurahia Mama Jua. Lilibadilika rangi ya bluu.\nMilima ilitabasamu.\n",
  "9":"Upepo ulilala.\nMiti ilinyoosha matawi yake na kutabasamu.\n",
  "10":"Mawingu yalifurahi tena kumwona Mama Jua.\nYalienda kucheza.\n",
  "11":"Miche ilichipuka katika ardhi na kusema, “Habari.”\nDunia nzima iling’ara.\n",
  "12":"Mama Jua aliangaza\nkila mahali.\nAlitabasamu na kusema, “Niliwaambia nitarejea.\"\n",
  "copyright": "You are free to download, copy, translate or adapt this story and use the illustrations as long as you attribute in the following way:\nSiku ambayo Jua lilipotea\nAuthor\nKhothatso Ranoosi, Marion Drew\nTranslation\nBrigid Simiyu\nIllustration\nJesse Breytenbach\nLevel\nFirst words\nLanguage\nKiswahili\n© African Storybook Initiative 2015\nCreative Commons: Attribution 4.0\nSource\nwww.africanstorybook.org\nOriginal source\nhttp://paleng.weebly.com/\n"
}