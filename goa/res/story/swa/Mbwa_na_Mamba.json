{
  "0": "Mbwa na Mamba\n",
  "1":"Siku moja, Mbwa aliyakuta mayai kando ya mto. \nAlijiuliza, \"Mnyama gani aliyeyaacha mayai hapa?\"",
  "2":"Mbwa aliyahesabu mayai kumi akafikiria yangeweza kuwa ya Bata. Aliyaweka katika mkoba wake.",
  "3":"Aliyapeleka mayai hayo nyumbani na kuyaweka pahali penye joto.",
  "4":"Mbwa aliporudi mtoni, alimkuta Mamba. Alimwuliza, \"Je, umeyaona mayai yangu?\"\nMbwa alimjibu, \"Sijui jambo lolote linalohusiana na mayai.\"",
  "5":"Mamba alianza kuwatembelea wanyama wote akiwauliza kuhusu mayai yake.",
  "6":"Hilo lilipoendelea, mayai yaliangua moja baada ya jingine.",
  "7":"Mbwa alifanya awezalo kuwalinda wana mamba, lakini hawakupata chakula cha kutosha. Wana mamba walikuwa na njaa wakati wote.",
  "8":"Siku moja Mamba alienda kwa Mbwa kuyatafuta mayai yake. Alipokuwa nje, alisikia mingurumo ya tumbo za wana mamba!",
  "9":"Mamba alimvamia Mbwa na kumcharaza kwa mkia wake. Mbwa alibweka kwa uchungu na kurukia dirishani.",
  "10":"Mamba alimfukuza Mbwa hadi mtoni.",
  "11":"Mbwa alimlilia Mamba, \"Samahani, sikujua mayai yalikuwa yako!\"",
  "12":"Mamba alimwamini na kumsamehe. Aliwapeleka wanawe kuogelea kwa mara ya kwanza.",
  "copyright": "You are free to download, copy, translate or adapt this story and use the illustrations as long as you attribute in the following way:\nMbwa na Mamba\nAuthor\nCandiru Enzikuru Mary\nTranslation\nUrsula Nafula\nIllustration\nRob Owen\nLevel\nFirst sentences\nLanguage\nKiswahili\nÂ© African Storybook Initiative 2016\nCreative Commons: Attribution 4.0\nSource\nwww.africanstorybook.org\n"
}