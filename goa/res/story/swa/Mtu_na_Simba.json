{
  "0": "Mtu na Simba\n",
  "1":"Hapo zamani za kale, palikuwa na mtu aliyekuwa akitembea kichakani.\nGhafla, alikutana na Simba!\n",
  "2":"Simba alikuwa akipumzika katika nyasi fupi za msimu wa baridi.\n",
  "3":"Makutano hayo yalitokea ghafla mtu huyo asijue la kufanya.\nAlijawa na woga.\n",
  "4":"Mwanzoni, Simba alishangaa pia na kuogopa kidogo.\nLakini mngurumo mkubwa ulisikika kutoka tumboni mwake kwani alikuwa na njaa.\n",
  "5":"Mtu yule alijikuta juu ya mti mrefu.\nAlianza kupiga mayowe.\n",
  "6":"Simba alilala chini ya mti akisubiri mlo.\nMuda ulipozidi kwenda, Simba alijifanya kulala usingizi .\n",
  "7":"Muda mfupi baadaye, mtu yule alilala usingizi.\nKisha akaamka tena.\nMwishoni alisinzia na kulala fofofo.\n",
  "8":"Lakini mara aliporomoka kutoka juu na kumwangukia yule Simba aliyelala.\n",
  "9":"Wote waliamka wakiwa wamechanganyikiwa na kuogopa.\nSimba alisahau mlo wake na kukimbilia usalama wake.\n",
  "10":"Mtu yule alianza kukimbia akielekea upande mmoja na Simba.\nAligundua kwamba alikuwa akikimbia na Simba!\n",
  "11":"Kwa hivyo alibadilisha mwelekeo wake na kuepuka kuliwa na Simba!\n",
  "copyright": "You are free to download, copy, translate or adapt this story and use the illustrations as long as you attribute in the following way:\nMtu na Simba\nAuthor\nMozambican folktale\nTranslation\nBrigid Simiyu\nIllustration\nHélder de Paz Alexandre\nLevel\nFirst sentences\nLanguage\nKiswahili\n© Mozambican folktale 2014\nCreative Commons: Attribution 3.0\nSource\nwww.africanstorybook.org\n"
}