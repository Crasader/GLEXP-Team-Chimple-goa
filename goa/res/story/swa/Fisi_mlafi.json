{
  "0": "Fisi mlafi\n",
  "1":"Hapo zamani, kulikuwa na dada wawili, Kalio na Akiru.\nSiku moja, walienda kuchota maji mtoni.\n",
  "2":"Walipokuwa wakirudi nyumbani, waliketi juu ya jiwe kubwa kupmzika.\n",
  "3":"Baada ya kupumzika, Kalio hakuweza kusimama tena.\nAlikuwa amekwama kwenye jiwe.\n",
  "4":"Akiru alikimbia nyumbani kumjulisha mama yao.\nKalio aliposubiri usaidzi, Fisi alijificha nyuma ya jiwe akimmezea mate.\n",
  "5":"Mama alipofika, alijaribu kumvuta Kalio, lakini ilikuwa bure.\nKalio alikuwa kweli amekwama kwenye jiwe.\n",
  "6":"Mama alimtuliza Kalio akisema, \"Nitazungusha ua hapa ili uwe salama.\"\n",
  "7":"Mama alijenga ua.\nAliweka mlango karibu na Kalio ili autumie akimletea chakula.\n",
  "8":"Mama alipomaliza kujenga ua, alimwambia Kalio, \"Nitakapokuwa nikikuletea chakula, nitakuwa nikiimbia wimbo ufuatao kujitambulisha. Utakapousikia, utanifungulia.\"\nlka koku nachirima,\nBala ekena,\nKe...ke...i...ya.\nTang'arae totokonia kainak ng'akon kile.\n",
  "9":"Mama aliongeza kumweleza Kalio, \"Usimfungulie mtu mwingine.\"\nMama aliimba wimbo huo kila alipokuja kumwona Atabo. Kalio aliufungua mlango  na kupatiwa chakula.\n",
  "10":"Fisi alijificha kila wakati akimsikiliza mamake Kalio akiimba.\n",
  "11":"Fisi alifanya mazoezi mengi akiiga sauti ya mamake Kalio.\nMwanzoni, hakufaulu.\n",
  "12":"Wanyama wenzake walimshauri Fisi, \"Mmeze nzi wa mtoni ili sauti yako iwe bora.\"\nFisi alimmeza nzi wa mtoni akaenda kuimba, lakini Kalio hakuufungua mlango.\n",
  "13":"Fisi alishauriwa na wenzake tena, \"Labda ukimmeza nzi kutoka sehemu tambarare, utaimba vizuri.\"\nFisi alifanya alivyoshauriwa na wenzake.\n",
  "14":"Mara hii, sauti ya Fisi ilikuwa bora alipoimba.\nMlango ulifunguka na Fisi akamla Kalio.\n",
  "15":"Mamake Kalio alienda kama kawaida kumpelekea chakula.\nAliimba mara nyingi, lakini mlango haukufunguka. Aligundua kwamba alikuwa amempoteza bintiye.\n",
  "16":"Mama alitaka kujua aliyemla bintiye. Alifanya mkutano na wanyama wote.\nBaada ya kuwasha moto mkubwa, aliwaambia,\n\"Nyote mtauruka moto huu. Aliyemkula Kalio, ataanguka ndani na kuchomeka.\"\n",
  "17":"Wanyama wengine waliuruka moto salama, mmoja baada ya mwingine.\nIlipofika zamu ya Mbweha, alisita kidogo.\n",
  "18":"Hatimaye, Mbweha alipouruka, moto uliiunguza ncha ya mkia wake.\nMbweha alikuwa ameionja damu ya Kalio.\n",
  "19":"Fisi alikuwa wa mwisho.\nAlipouruka moto, alianguka ndani na kuanza kuteketea.\n",
  "20":"Wanyama walifahamu kuwa Fisi ndiye alimkula Kalio.\nWaliimba wimbo huu:\n\"Ata kalio,\nAnikanyamit ikon koku,\nAchakakin nakim na,\nChi...gi...gir.\"\n",
  "copyright": "You are free to download, copy, translate or adapt this story and use the illustrations as long as you attribute in the following way:\nFisi mlafi\nAuthor\nJohn Nga'sike\nTranslation\nTranslators without Borders, Pete Mhunzi\nIllustration\nLevel\nFirst sentences\nLanguage\nKiswahili\n© African Storybook Initiative 2014\nCreative Commons: Attribution 3.0\nSource\nwww.africanstorybook.org\n"
}